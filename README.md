# Tilgå fediverset via mobil apps
Her er en række vejledninger til vejen ind i fediverset via din Smartphone.

## Hvad er fediverset?
Fediverset er et netværk af sociale medier, der er forbundet via åbne standarder og protokoller. Det adskiller sig fra traditionelle sociale medier ved at være decentraliseret, hvilket betyder, at der ikke er en enkelt virksomhed eller organisation, der ejer og kontroller hele netværket. I stedet kan brugere oprette deres egne instanser (servere), som kan kommunikere med andre instanser i fediverset. Dette giver brugerne mere kontrol over deres data og privatliv, da de kan vælge, hvilken instans de vil bruge, og hvordan deres data bliver håndteret.
Nogle af de mest kendte platforme i fediverset inkluderer Mastodon, PixelFed, PeerTube og Friendica. Disse platforme tilbyder forskellige funktioner og fokusområder, som kan være relevante for forskellige brugere. For eksempel er Mastodon en mikrobloggingplatform, der ligner Twitter, mens PixelFed er en billeddelingsplatform, der ligner Instagram. PeerTube er en videodelingsplatform, der fokuserer på decentralisering og fri deling af videoindhold, og Friendica er en social netværksplatform, der understøtter integration med andre sociale medier.

## Tabel over apps
Her er en oversigt over nogle af de apps og danske instanser der er til fediverset. 

| Socialt Medie | iOS (iPhone) | Android | Flere Apps | Danske Instanser |
| ------------- | ------------ | ------- | ---------- | --------------- |
| Mastodon | <ul><li>Tusky</li><li>[Mastodon](https://play.google.com/store/apps/details?id=org.joinmastodon.android)</li></ul> | <ul><li>Ice Cubes</li><li>[Mastodon](https://apps.apple.com/us/app/mastodon-for-iphone/id1571998974)</li><li>Ivory (betalt)</li></ul> | joinmastodon.org/apps | <ul><li>[@venner.network](https://venner.network) (Sydfynsk andelsinstans, forbeholdt privatpersoner, medlemsstøttet)</li><li>[@sydfyn.social](https://sydfyn.social) (For alle inkl. lokale foreninger, medlemsstøttet)</li><li>[@expressional.social](https://expressional.social) (største danske Mastodon instans, pt. betalt af ejeren)</li></ul> |
| PixelFed | <ul><li>[Pixelfed](https://apps.apple.com/us/app/pixelfed/id1632519816)</li><li>Tusker</li></ul> | <ul><li>[Pixelfed](https://play.google.com/store/apps/details?id=com.pixelfed)</li><li>PixelDroid</li></ul> | pixelfed.org/mobile-apps | <ul><li>[@pixelfyn.social](https://pixelfyn.social) (sydfynsk andelsinstans, medlemsstøttet)</li><li>[@pixelfed.dk](https://pixelfed.dk) (største danske Pixelfedinstans, pt. betalt af ejeren)</li><li>[@pixelfed.social](https://pixelfed.social) (verdens største Pixelfedinstans, donationsbaseret)</li></ul> | 

## iOS
### Oprettelse af bruger på dansk instans via Mastodon App
1. **Hent** [Mastodon](https://apps.apple.com/us/app/mastodon-for-iphone/id1571998974) appen fra App Store.
2. **Start** appen og tryk på "Pick another server".
3. **Søg** på "venner.network" eller "sydfyn.social" og tryk på den ønskede instans.
4. **Læs beskrivelsen** af instansen og klik på den der stemmer mest overens med dine værdier. Klik "Next"
5. **Server Rules** - Du bliver nu præsenteret for instansens regler, som danner grundlag for god skik, moderering og opførsel på serveren. Læs dem og klik "I Agree" hvis du er enig og vil fortsætte med den instans og de regler. Hvis du klikker disagree, vil du blive sendt tilbage til trin 3 og kan vælge en anden instans.
6. **Your Privacy** - Her kan du læse privatlivspolitikken for både mastodon appen og den valgte instans, så du ved hvordan din data bliver håndteret. Klik "I Agree" hvis du er enig og vil fortsætte. Du kan også være uenig og gå tilbage til "Server Rules" og så helt tilbage til en ny instans på trin 3.
7. **Create Account** - Nu skal du oprette din konto. Indtast dit ønskede visningsnavn (display name), dit @fediverse-handle@, din  e-mail og en adgangskode. Klik "Create Account". Dit visningsnavn kan også ændres senere, og er ikke nødvendigvis det samme som dit fediverse handle, men kan godt være det. Dit handle er mere fast og skal være unikt på den instans du er på. F.eks. er både mit displayname og handle "citronfisk", så du kan finde mig via [@citronfisk@venner.network](https://venner.network/@citronfisk), hvilket fungerer som og ligner en emailadresse. Jeg kan godt ændre mit visningsnavn til "fiskcitron" senere, men mit handle forbliver min signatur og måden du kan finde mig.
8. **Check Your Inbox** - Du vil nu modtage en e-mail for at verificere din konto. Klik på linket "Bekræft og returnér til Mastodon for iOS" i e-mailen for at bekræfte din konto.
9. **Registreringen er ved at blive gennemgået** - Moderatorerne på instansen gennemgår din registrering, og du vil modtage en e-mail når de har godkendt din konto. Dette kan tage fra få minutter til flere dage, afhængigt af hvor travlt de har. Hvis du er til en workshop med folk fra ukrudt.net, kan du også prikke moderatorerne på skulderen og bede dem om at godkende din konto hurtigere.
10. **Velkommen** - Når din konto er godkendt, vil du modtage en e-mail med et link til at logge ind. Klik på linket "Log ind" i e-mailen. Der er også flere punkter du kan følge for at komme i gang med at bruge Mastodon, som at følge andre brugere, skrive indlæg og finde indhold.
11. **Find people to follow** - Du kan søge efter brugere ved at klikke på "Manually search instead", forstørrelsesglasset eller kikkerten nederst i appen og indtaste deres @handle eller navn. Du kan også finde brugere via de hashtags, som de har brugt i deres indhold - Se hvem du kan finde via #sydfyn. Klik på deres profil og tryk på "Follow" for at følge dem.

### Oprettelse af bruger på dansk instans via Pixelfed App
**Kan ikke anbefales til selve oprettelsen på iOS, da du kun kan fremsøge de største pixelfed instanser.**
Opret dig hellere via din browser på din mobil, f.eks. via [pixelfyn.social](https://pixelfyn.social). Derefter kan du logge ind på den instans i din PixelFed app ved at klikke "Login", søge din instans (pixelfyn.social) frem og logge ind på den og til sidst klikke "Authorize", så PixelFed har adgang til instansen på serveren.

### Tusker
Tusker har problemer med at få autorisering og adgang til pixelfyn.social, så den kan ikke anbefales lige nu. 
 

## Android
### Oprettelse af bruger på dansk instans via Mastodon App
1. **Hent** [Mastodon](https://play.google.com/store/apps/details?id=org.joinmastodon.android) appen fra Google Play.
2. Det er muligt at alle trin følger vejledningen til iOS ovenfor, men er ikke blevet efterprøvet endnu.
